# HCSC 2022 CTF

A [Cyber Security Challenge](https://ecsc.eu/) egy európai CTF verseny, ennek a magyar előválogatója a HCSC. Már kiöregedtem a rendes mezőnyből, de volt egy összesített eredménylista, amin életkortól függetlenül indulhatott akárki, szóval gyakorlolni, tanulni is jó volt.

A magyar fordulót a [Nemzeti Kibervédelmi Intézet](https://nki.gov.hu/) rendezi minden évben, azzal a nem titkolt céllal, hogy utánpótlást találjanak maguknak.

A verseny felülete a [ctfd](https://ctfd.io/) platformot keresztül volt elérhető, ezen kaptuk meg a feladatokat, itt küldtük be a flageket, és itt láttuk, hogy hányadik helyen állunk. Néhány feladatot közvetlenül innen lehetett letölteni, másokat egy erre a célra kialakított VPN hálózaton keresztül érhettük el, amihez a hozzáférést a verseny előtt pár perccel kaptuk meg. 

A verseny három napos volt, és a feladatokat is három részletben tették elérhetővé. Az utolsó adag kizárólag virtuális gépekből állt (linux és windows), ezeket előtte nap már le lehetett tölteni egy nagy titkosított fájlban, aminek a jelszavát viszont csak az utolsó nap kaptuk meg.

Az ilyen versenyeken megszokott módon a kommunikáció [Discordon](https://discord.com)on keresztül zajlott.

Itt gyűjtöttem össze néhány megoldásomat, de mivel az egyik versenytárs készített egy [teljes writeupot](HCSC22_Writeup.pdf) is, sok értelmét nem látom a részletesebb kifejtésnek.
